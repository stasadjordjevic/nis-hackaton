Web aplikacija Taxi u Praksi omogućava korisnicima da kroz jednostavan pristup, pomoću jedinstveno generisanog QR koda, iskoriste povoljnosti svoje Nis Taxi kartice. Pristup aplikaciji omogućen je preko jedinstvenog petocifrenog broja taxi dozvole. Korisnički interfejs napravljen je tako da što više liči na samu Nis Taxi karticu. QR kod generisan je pomoću jedinstvenog 16-cifrenog broja, čiji su prvih 8 cifara zajedničke za sve taksiste, naredne tri predstavljaju poslednje 3 cifre mobilnih telefona, a poslednjih 5 sam broj taksi dozvole. Korisnici sakupljaju bonus poene koje mogu da iskoriste kako bi uštedili pri kupovini pojedinih artikala na Nis Pumpama, kao što su kafa i kroasani. Ideja je bila da bonus poene korisnici mogu osvojiti preporučujući aplikaciju svojim kolegama, jednostavnim slanjem linka preko SMS-a ili nekih društvenih mreža. Osim bonus poena, moguće je u svakom trenutku videti trenutnu cenu goriva na Nis pumpama širom Srbije, kao i njihove lokacije na mapi.

Tehnologija korišćena za razvoj ove aplikacije je javaScript u node.js okruženju uz korišćenje MVC arhitekture, kao i ejs(html) i css za sam korisnički interfejs. Za bazu podataka korišćena je MongoDB nerelaciona baza.